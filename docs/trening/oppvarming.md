---
author: "Lewi Lie Uberg"
---

# Oppvarming

Øvelsene er inspirert av skadefri.no, og Preben "Legenden" Rønningen, som anbefales for fotballspillere på alle nivåer. For mer informasjon, se: [Skadefri Fotball](https://skadefri.no/idretter/fotball/skadefri-fotball/).

- Hold intensiteten moderat til høy, men fokus på teknisk riktig utførelse.
- Bygg inn progresjon i intensitet etter hvert som oppvarmingen skrider frem.
- Oppmuntre til selvstendighet ved at spillerne lærer oppvarmingsrutinen godt og bytter på å velge øvelser.

## Formål:

Forebygge skader og forberede spillerne på trening/kamp. Øvelsene er faste og kan gjennomføres av spillerne på egenhånd uten veiledning fra trenerne.

## Varighet:

10 minutter

## Gjennomføring:

- Oppstilling: Spillere stiller opp i to rekker og jobber i par.
- Rekkefølge: Første par velger øvelse for hver runde.
- Distanse: Øvelsene gjennomføres over ca. 15 meter.
- Etter hvert løp jogger spillerne ut på siden, gjentar øvelsen tilbake og stiller seg bakerst i køen for neste runde.

1. Rolig jogg (ca 10 ganger frem og tilbake).
2. Høye knær.
3. Spark bak (hælene til baken).
4. Sideveis løp (mot hverandre).
5. Sideveis løp (fra hverandre).
6. Symaskin (hurtige små sikk-sakk steg på stedet).
7. Offensiv posisjon (lavt tyngdepunkt, fremover).
8. Defensiv posisjon (lavt tyngdepunkt, bakover).
9. Skudd med annenhver fot.
10. Skudd bakover.
11. Hopp med høye knær.
12. Bein inn-til-ut (sirkler med hoftebevegelse).
13. Bein ut-til-inn (sirkler med hoftebevegelse).
14. Hopp med heading (imaginær ball).
15. Parøvelse: Skulder mot skulder (små hopp med støt).
16. Trippe på stedet (hurtige små steg) – reaksjon på fløytesignal for sprint:
    1. Fremover.
    2. Med kroppen vendt mot høyre.
    3. Med kroppen vendt mot venstre.
    4. Bakover.
