---
author: "Lewi Lie Uberg"
---

# Gutter 2013

Treningsplan for Gutter 2013. Denne planen er laget for å gi en oversikt over hva som kan gjøres i løpet av treningsøktene. Den brukes som en mal og kan tilpasses etter behov og spillernes ferdighetsnivå. Om de faste trenerene ikke er tilgjengelig, kan vikar trenere bruke denne planen som en guide.

??? muil "Notat til de involvert"

      Punktene under er laget med tanke på å skape et trygt, produktivt og motiverende miljø som bidrar til både individuell og kollektiv utvikling.

    === "Spillere"

         For å sikre en god treningsøkt og et positivt miljø, er det viktig at spillerne har et klart fokus under treningene. Følgende punkter gjelder:

         1. Snakk hverandre opp:

            - Spillere skal gi hverandre positiv feedback og oppmuntring under øvelser og spill.
            - Unngå negative kommentarer – støtt lagkameratene, selv i situasjoner der ting ikke går som planlagt.

         2. Følg trenerens instruksjoner:

            - Spillere skal lytte til og utføre trenerens veiledning uten unødvendig diskusjon eller kverulering.
            - Eventuelle spørsmål kan tas på en respektfull måte når det passer.

         3. Respekter tiden til medspillere og trenere:
            - Hold fokus på treningen – unødvendig surr, tull og diskusjoner vil føre til mindre tid til øvelser og spill.
            - Alle er her for å lære og utvikle seg, og det er viktig å bruke tiden effektivt.

    === "Trenere"

         - Ta korte pauser underveis for vann og gi tid til instruksjoner.
         - Sørg for jevn progresjon i intensitet gjennom økten.
         - Tilpass øvelsene etter spillernes ferdighetsnivå.
         - Gi hyppige tilbakemeldinger, spesielt på teknikk og samspill.
         - Prøv alltid å finne noe man kan rose spillerne for.

## Oppvarming

{!trening/oppvarming.md!}

---

## Deløvelser

Noen av øvelsene er delt, disse bytter vi på litt vilkårlig fra gang til gang. Keeper øvelser gjøres pralellt i egen gruppe og ofte, men ikke hver gang.

&nbsp;

### Eksplosivitet / Styrke

Fokus på rask utførelse og kontroll. Alternér øvelsene for å utfordre ulike muskelgrupper.

#### Formål:

Øke spillerens eksplosivitet, styrke og utholdenhet.

#### Varighet:

10 minutter

#### Gjennomføring:

**Sirkeltrening**: Stasjoner som fokuserer på eksplosivitet og utholdenhet (Navn og beskrivelse må defineres mere detaljert).

_eller_

**Hinderløype**: Inkluderer sprint, kroppsvektøvelser, som push-ups, sit-ups, spensthopp, planke, froskehopp, osv.

&nbsp;

### Firkantøvelse / Porter

Fokus på rask beslutningstaking, utførelse og presisjon.

#### Formål:

Forbedre spillerens tekniske ferdigheter og evne til å utføre under press.

#### Varighet:

5 minutter

#### Gjennomføring:

Spillere plassert i en firkant, med en spiller i midten. Denne spilleren skal prøve å vinne ballen fra de andre spillerne. Alternativt kan porter brukes, hvor spilleren med ball må passere gjennom porten for å få «poeng». Bytt på hvem som er i midten.

&nbsp;

### Possession

Fokus på raske bevegelser og kombinasjoner.

#### Formål:

Forbedre spillerens evne til å holde på ballen og skape sjanser.

#### Varighet:

10 minutter

#### Gjennomføring:

Spillere deles inn i lag på en liten avgrenset bane med midtlinje. Laget som skal vinne ball kan kun sende 2 spillere over midtlinjen. Angripende lag får poeng ved å vinne ball og sende denne over til egen sone. Forsvarende lag får poeng ved å holde på ballen i 5 pasninger.

&nbsp;

### Keeperøvelser

Øvelsene bør gjøres med progresjon, der vanskelighetsgraden øker etter hvert som keeperen mestrer de grunnleggende momentene.

**Tips til keeper:**

1. Hold blikket på ballen gjennom hele bevegelsen.
2. Sett raskt føttene i posisjon før redningen.
3. Sørg for kontrollert grep eller retur til trygge områder.
4. Bestem deg raskt om du skal gå for ballen.
5. Hvis du bokser ballen, sørg for at den går til en trygg sone.
6. Kommuniser tydelig med forsvaret («Ut!», «Min!»).
7. Beveglse i bue mellom stolpene.
8. Beveg deg fremover for å redusere "størrelsen" på målet.

**Tips til trener:**

1. Gi konkrete og umiddelbare tilbakemeldinger på teknikk og valg.
2. Oppmuntre til kommunikasjon og selvsikkerhet.
3. Variér intensiteten basert på keeperens ferdighetsnivå.

#### Formål:

Styrke keepernes grunnleggende ferdigheter, reaksjonsevne og posisjonering.

#### Varighet:

10 minutter

#### Gjennomføring:

**Øvelse 1**: Reaksjon og redninger på kort hold.

- Utstyr: Kjegler og et godt antall baller.
- Oppstilling: Keeper i mål. Skyttere (trenere eller spillere) står ca. 5-7 meter unna.
- Skyttere avslutter på mål med varierte skudd: lavt, høyt, venstre og høyre side.
- Keeper skal fokusere på rask reaksjon, korrekt posisjonering og sikre redninger.
- Variasjon: Kast ballen i stedet for å skyte for å simulere andre typer situasjoner.

**Øvelse 2**: Flere øvelser kommer ved anledning til å skrive dem ned.

---

## Hoveddel

Vi vil variere mellom defensiv og offensiv trening, og hvilke av øvelsene vi velger vil variere fra gang til gang.

### Defensiv / Offensiv

Fokus på organisering, kommunikasjon og gjenvinning av ball.

#### Formål:

Forbedre spillerens evne til å forsvare og angripe som et lag.

#### Varighet:

15 minutter

#### Gjennomføring:

**Defensiv trening – Undertallsforsvar**:

- Spill med forsvarende undertall for å trene på defensiv organisering og press i undertallssituasjoner.
- Fokus på kommunikasjon og forsvarsspill med godt bruk av rom, press og overganger.

**Defensiv trening – Tre-lags overgangsspill**:

- Sett opp en bane, ca.40x30m, med to småmål på ene siden og et stort på den andre (helst med keeper). Banen deles inn i tre soner.
- Tre lag (to lag spiller, ett lag forsvarer).
- Øvelsen starter med angrepslag i midtsonen, som angriper småmålene og et forsvarende lag i sonen
- Scorer angrepslaget, får de ny ball i midtsonen, og angriper motsatt side og stort mål
- Vinner forsvarende lag, angriper de lag og mål på motsatt side

[![Tre-lags overgangsspill](https://tiim.no/_next/image?url=https%3A%2F%2F0f44419d47c12cb3bf812e4e0f97dec8-httpcache0-80501-cachedown0.dna.ip-only.net%2F80501-cachedown0%2Fassets%2Fad%2Fad10287a-0791-4152-89ef-078d8f564a77%2Fad10287a-0791-4152-89ef-078d8f564a77_720p_02.jpg&w=640&q=75)](https://tiim.no/ovelse/ny-tre-lags-overgangsspill)

**Offensiv trening – Undertallsangrep**:

- Spill med angripende undertall for å trene på offensiv organisering og press i undertallssituasjoner.
- Fokus på kommunikasjon og angrepsspill med godt bruk av rom, passeringer og avslutninger.

**Offensiv trening – Caro - Innlegg og avslutning i boks**:

- Organiser en bane mot ett stort mål med keeper, og to småmål i motsatt ende. Størrelse på banen er avhengig av alder og ferdigheter
- Lag friområder i hver korridor, hvor angriper kan få legge innlegg uten press
- Trener starter øvelsen hvor tre angrepsspillere skal angripe i boks mot tre forsvarere og keeper. Angrepet skal gå via korridor/friområde og innlegg i boksen
- Vinner forsvarende lag ballen, kan de forsøke å score på småmål eller sette ballen ut av spill

[![Caro - Innlegg og avslutning i boks](https://tiim.no/_next/image?url=https%3A%2F%2Fae4796402277c3c1ba28a38648ea4312-httpcache0-80501-cachedown0.dna.ip-only.net%2F80501-cachedown0%2Fassets%2F87%2F87dce792-54d3-4461-a2f6-b5d5bb3d63bf%2F87dce792-54d3-4461-a2f6-b5d5bb3d63bf_720p_02.jpg&w=640&q=75)](https://tiim.no/ovelse/ny-caro-innlegg-og-avslutning-i-boks)

---

## Spill

Fokus på lagarbeid og samspill.

### Formål:

Forbedre spillerens evne til å bruke tekniske ferdigheter, taktiske kunnskaper i kamp, og kommunikasjon med lagkamerater i en kamp situasjon.

### Varighet:

30 minutter

### Gjennomføring:

- Spill på egnet banestørrelse (f.eks. 5v5 eller 7v7) alt etter som oppmøtte spillere.
- Fokus på lagarbeid med og uten ball.
- Blås for å stoppe spillet hyppige med tilbakemeldinger på teknikk, taktikk og samspill.
- Varier posisjoner og fordelinger av lagene for å utfordre spillerne.

---

## Avslutning / Konkurranse

Fokus på presisjon og kraft i avslutningene.

### Formål:

Forbedre spillerens evne til å avslutte presist og kraftfullt.

### Varighet:

10 minutter

### Gjennomføring:

**Straffekonkurranse**:

- Spillere tar straffespark mot keeper (rotér keeper om nødvendig).

**Nettsus**:

- Spiller avslutter på målets nett, først med kort avstand. Avstanden økes gradvis etter progresjon i aktiviteten.
